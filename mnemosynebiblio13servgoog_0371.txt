1111 summme mmmoo. 359

καὶ ὅ τὸν Πειρίθουν γράψας εἴτε Κριτίοὶς ἐστὶν ὃ τύραννος ἢ Εὖ-
ριπίδης, λέγων οὕτως·
ἵνα πλημοχόας τάσδ’ εἷς χθόνιον
χάσμ’ εὐφήμως προχέωμεν.

Haec omnia usque ad extremos versus anapaesticos ‚integra
ab Athenaeo ex Pamphili lexico desumpta esse si demonstraveris
certe testimonium de dubia authentia Pirithoi fabulae ad anti-
quiorem Grammaticum , atque eum Alexandrinum, graviorem
itaque in rebus criticis multo quam Athenaeum promoveris.
Sed poteruntne talia certis argumentis aut probari ⁴aut negari?
Mihi quidem propter illud καὶ ante verba ὅ τ ν Π. γράψαι·
aeque probabile videtur ipsum Athenaeum non e Pamphilo sed
ex alio fonte ultima addidisse, cum praesertim neque Hesychius
(i. v. Πλημοχόας), cuius adnotationem excerptis Diogenianeis
quae ex Pamphilo fluxerunt deberi constat, neque Pollux X ¹74,
aut Eustathius ad 11. E 598. 18, hanc Pamphili interpreta-
tionem referentes, versus ex Pirithoo addant. Quapropter vix
quidquam nos docebit pro certo Athenaeus quam hoc , ipsius
aetate fuisse homines qui dubitarent Critiaene tribuenda esset
Pirithous fabula an Euripidi. Cuiusmodi dubia Athenaeum,
ut doctrinam affectaret criticam, haud ignotum est libenter
protulisse, quamquam in ceteris non fuit κριτικώτσιτος. Ita
testimoniis Lysiacis in catalogo hetaerarum usus, quae neglegere
eum non sinit eruditio, frequenter addit εἰ γνήσιος ὅ λόγος
(p. 586ss et p. 59213} ex oratione in Laidem neglegenter bis
idem referens fragmentum, p. 5920 ex oratione in Philonidem)
et illud quidem fortasse summo iure facit, tamen mire afficimur
si videmus Athenaeum eodem fo‘lio quo emisit illud εἴ γε
γνήσιος ὅ λόγος historiunculas proferre de Sophocle amorem in
meretriculam Theoridem per cantici versum ’,,Φ1λη γὰρ ἦ Θεω-
ρΙς” significante. Qui eatenus comicorum lusu sibi imponi ac
iocos pro serio venditari sibi sinit, illene dignus est cuius verba
pro gravissimi testis declaratione accipiamus?

Nihil itaque ego ex Athenaei testimonio efficio quam hoc:
saeculo 1v⁰ fuisse qui dubitarent, utrum Pirithoum Euripides

an Critias scripsisset.

