140 suanus.

fila lyrae tenuisque modos et- carmina monstrat

Chironis.
Omnino corrige m otae, quod tam ratio flagitat quam probat
vs 187:

solantia curas

fila movet leviterque expertas pollice chordas

dat puero (Chiron sc.)
Quo verbo restituto gradatio evadit aptissima: lyra mota Achil-
les primum Deidameae monstrat fila dulce sonantia, dein tenuis
modos, denique etiam tota carmina. Praeterea moneo, adverbium
sponte modo ad verbum ferit pertinere posse (= non lacessitus
s. provocatus), quamquam e loco quem obtinet, id ad lapsis
referendum esse colligas.

Lycomedis filiae egrediuntur ut choros ostentent hospitibus,
Ulyssi et Diomedi, inter quas longe eminent Deidamea et
Achilles.

nitet ante alias regina comesque
Pelides, qualis Siculae sub rupibus Aetnae
825, Naidas ssnnaeas inter Diana feroxque
Pallas et Elysii lucebat sponsa tyranni.
His versibus Deidamea cum Proserpina comparatur -â€” Achilles
cum Diana vel P'allade: non igitur legendum est feroxque sed:
ferox ve.

Deidameam de mariti fide sollicitam dubitantemque hic
solatur iuratque fidem iurataque fletu
958 spondet et ingentes famulas captumque reversus
Ilion et Phrygiae promittit munera gazae.
960 inrita ventosae rapiebant verba procellae.
Adiectivum inqens, epitheton Statio quamvis acceptissimum,
hoc tamen loco mihi suspiciones movet gravissimas. An forte
poeta scripsit: ingenuas famulas, ut illas respiceret quas
Deidamea significavit vs. 943 sqq.: -
iam te sperabunt lacrimis planctuque decorae
Troades optabuntque tuis dare colla catenis
et patriam pensare toris aut ipsa placebit
Tyndaris.

