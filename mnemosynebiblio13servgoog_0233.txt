nonnus. 221

Notavi manifestam interpolationem inter plenissima scholia
Donati (l) et (2). Editor ut eam adglutinaret, primo scholio
praefixit alterum ‚,Aut''. Alius mag-ister in (3) reddidit interpre-
tat-ionem, quam merito impugnaverat Donatus. Exemplum Ver-
gilii etiam citatur ad Phorm. V 8. 53, ubi Wessn erus verba
perperam sic interpunxit: „Urbem quam statuo? vestra est''.
Asyndeton cuius causa Don. hos versus attulit, non est inter
„statuo” et „vestra est'', sed inter hunc vs. 573 et praece-
dentem. ·

Ibid. 13 Ph. Temulenta es. Py. Utinam sic sient, qui mihi .

male volunt

Quid hoc maledictum significet docet simile in Plauti Asina-
ria 833, ubi Argyrippus, qui affectato risu vultus tristitiam
dissimulare conatur, confidenter „Hem‚ aspecta, inquit, rideo'',
sed Demaenetus reponit: „Utinam male qui mihi volunt sic
rideant'', hoc est: utinam aeque minus rideant, quam tu. Itaque·
Pythias: Utinam aeque minus temulenti sint, q. m. m. v., atque
ego sum. Optat igitur malevolis eandem ebrietatis, quasi feli·
citatis, absentiam, qua ipsa laborat.·Et hoc perspexit Donati
acumen adnotantis in (2): Bene non esse 'ebriam in male-
dictum versum , quasi vere temulentam esse felicitatis sit.

Fabia citavit quidem exemplum Plautinum, sed maledicti
significationem vix cepit cum interpretationis instar citaret scho-
lium pseudo-Donateum, ubi* Interpolator hoc inepte temptavit:
(3) An non negat ebriam <se esse), sed non vino sed malo
ebriam vult intelligi?

Ibid. 18 (1) „Bonus vir'' εἰρωνικῶς. Sic pro more Don., nihil
addens. Quod autem sequitur: „non enim iam eunuchus'’
tam spurium est, quam <3): bene „vir'', quia hoc illum esse
contendit. Pythias hic ne punctum quidem temporis cogitavit
sitne Pamphilae violator „vir” an „eunuchus'', loquitur ironice
ut V 3. 9.

Ibid. 21 Vise amabo num sit

(1) „Domi” subaudiendum est. Adnotatio vera, sed vix ne-
cessaria post vs. 20. Nihilominus IP aliquid novi temptavit
nimis absurdum: (2) Aut: num sit quod dicis.

Ibid. 24

At pol ego amatores audieram mulierum eos esse maximos,

