Donamus, 9

De causis perturbati ordinis viri docti coniectura aeque minus
satisfacit, earumque cognitio imprimis est difficilis. Debetur illa
perturbatio ab altera parte interpolatoribus, ab altera compila-
tori et exemplaribUS, quae in conglutinando commento ei praesto
fuerunt. Utrum de Compilatoris‘ opera et exemplis aliquid statui
possit, quod non nimis incertum sit, postea videbimus. Inter-
polatorum personae et labores varii ex ipso commento cognosci
possunt. Iam quod olim de his rebus religiosa scholiorum in·
dagatio praesertim ad Andriam me docuit ¹), id deinceps reli-
quorum omnium studium iterum iterumque repetitum confirma—
vit, nempe in interpolando commento unius hominis operam
fuisse longe praecipuam. Quod autem tum iuxta hunc
magistrum etiam alios assidua opera in commento occupatos fuisse
putabam 2), nunc curas gravioreS, quas illis adsignaveram, huic
uni etiam interpolatori reddendas esse intellexi, iuxta quem
laborarunt quidem magistri complures, sed et alia ratione et
vopera interseciva, subitaria, fortuita.

Huic igitur homini, quem olim ex una aliqua ingenii pro-
ptietate Philosophum appellabam 3), sed nunc ratione minus
insigni magisque generali indicabo litteris I vel IP (Interpo-

 

1) cf. Album gratul. ad Herwerdenum Trai. ad Rhen. 1002 p. 129. Mnem. XXXII
1902 p. 210 sq.

2) Eos volo, quos in Mnem. XXXII p. 281 sqq. persecutus sum, praesertim mag.
B, C, D.

3) Non est qnod mutem nisi in pauculis hominis descriptionem, quam dedi in
Mnem. l.l. p. 21ος -Laborat immodica philosophandi cupidine, unde factum est, ut
eius adnotationes, communi sensu saepe destitutae, adfectent nescio quam interiorem
rerum ac verborum intelligentiam, quae a sano et simplici Donati iudicio mirum
qnantum est remota. Abstinuit illa ab iis interpretis officiis, quae requirunt sinceram
doctrinam: vix [raro] tetigit artem grammaticam, criticam, rhetoricam, scenicam,
nil habet de exemplis Graecis, sed scripsit maxime de sententiarum interpretatione
et de verborum etymologia, significatione, differentia. In manibus habuit commentum
Donati, quem modo supplet, modo tecte aut aperte cavillatur et corrigit, libenter
ita, ut contra illum non unam opinionem proferat sed plures atque optionem faciat
lectori ut eligat, adhibitis particulis aut — aut, vel -·- vel, utrum—an, ans—quia,
potest —potest etiam, similibus. Eximendus tamen est ex illorum numero, qui levi-
bus brevibusque adnotatiunculis minoris pretii commentum onerarunt. Immo pro suo
ingenio dedita opera in textu explicando laboravit, usus scribendi ratione perplexa
quidem, sed quae adfectat elegantiam et ubertatem; fecit hoc perverso quidem iudi-
cio, sed sedulo et ita ut sibi aliquid praestare videretur, quod cognitu esset dignissi-
mum et lucem afferrat Terentium legentibus.

