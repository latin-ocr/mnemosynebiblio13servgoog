336 nr. cm'rmno Ain-msc.

Naxi insulae, quibus vel Sileni vel Dionysi caput est incusum
(ibid. p. 416) -et ..... nummi Aetnaei, qui caput proferunt
barbatum Sileni. At praeterea in nummis Aphytaeis et Naxiis
aspicis Dionysi attributum peculiare, nempe κάνθαρον, non bes-
tiolam sed poculum. Ubi hoc in tetradrachmis Aetnaeis? Ab·
estne ὃ κάνθαροςῗ Respondebo more servi Euripidei: „abest et
non abest’'! Nam vides abesse poculum, sed adest ὅ κάνθαρος-ε
scarabaeus, Quis talia lusit? Nescimus, sed cum, utin omnibus
Mediterraneis regionibus, in Sicilia quoque inveniretur ὃ κάραβος,
intellegimus materiem ludendi — vel si mavis copiam et occa-
sionem insignis mutandi — in promptu fuisse. Nam poculum
optime convenit Dionyso et cantharus (scarabaeus) non male Dio-
nysi παρέδρῳ Ammoni aegyptio. Et revera, nummi Gatanaei (i. e.
Aetnaei) aenei Romanorum sub imperio cusi Sileni quoque caput
cum Ammonis illo immutarunt.

Ludicrum attributum ab Hierone fortasse inventum Athe-
nienses fugere non potuit 3 subridiculus videbatur tyrannus,
qui foetido ateucho ad nummos novi imperii sui ornandos uti
statuerat.

Irridebatur igitur leniter ab Aeschylo a comicis acerbe novus
ille homo, qui doctrinam, arteS, cultum lonicorum appetens in
uno nummo quid non expresserat; nam praeter Silenum cum
scarabaeo ibi inveniebatur Iuppiter pelle tectus leonina, fulmen
alatum, aquila, pinus. „Ohe iam satis, o barbarel'' clama·
bant Attici, „quod vero ad· scarabaeum tuum attinet, non sic
abibis!”

Eratne igitur 'animalculum illud Aetnaeum — nunc volo
vivum ateuchum‚ quem montis sub radicibus captabant pueri —
solito maius? Minime! At quae tandem fuit causa, cur maior
haberetur ὃ Αἰτναῖος κάνθαροςῖ Quia fama crescunt omnia, vel
minima. Non enim poterat, quin mira bestiola permagna
fieret, simulac laudem eius canere inceperunt homines Aristo-
,phanei.

