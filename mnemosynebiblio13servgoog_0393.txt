nn numnms murmoo. “ 381

ἀγύμναστος φρένας (quem experientia docuerat τὸ φρονεῖν) is ei
videbatur qui mutato vetere proverbio primus docuit τοῖς εὖ
Φρονοῦοι τὴν τύχην συλλαμβάνειν.

Theologiam Euripideam brevi exponere molestum est; lucu-
lenter autem et diserte de eius cosmologia et meteorologia dis-
serere etiam difficilius. Habet enim hoc Euripides, quod multis
recentioribus poetiS, praesertim eruditione quadam praeditis,
nostra quoque aetate proprium est: doctus erat3 quidquid sui
temporis philosophi scripserant sedulo lectitarat, sed ita lectita-
rat ut plerumque solent poetae. Empedoclea Aristagorea Heraclitea
delibaverat 3 quae seu verborum gravitate seu imaginum venustate
placuerant, receperat animo, nec tamen physiologorum senten-
tiae penitus in mente eius inhaerebant. Idem ille, qui hominum
animos perscrutari nunquam desiit — nec desperavit fore ut
cogitando notio de summo numine altior certiorque quam Pro-
tagorea acquireretur — physicorum astronomicorumque doctrinis
non nisi leviter imbutus, doctis quidem verbis de iis rebus
disserit sed sententias minime claras proponit. Itaque quotiens
quaerimus Euripidis de divina sapientia clementia iustitia pla-
cita, haud prorsus inanis erit labor quaerendi ; sed in rerum
natura explicanda si ipse poeta non ultra incertas opiniones
processit, quid nos nisi incerta de eo proferemus?

Sed quid de universa Euripidis cosmologia censendum mihi
videatur exponere non huius est loci. Nunc meum est, quantum
possum, argumentis demonstrare, ea quae fragmentis 593 et
594 proferuntur non abhorrere a ceteris Euripidis placitis. In qua
re hoc primum cavendum videtur ne quidquam tribuamus Euri-
pidi quod non poetae sed eius interpreti debeatur. Scribit enim
Olemens (Strom. V p. 71¹7 cf. Euseb. P. E. XIII. 681) ἐν δὲ
τῷ Πειρίθῳ δράματι ὅ αὐτὸς καὶ τάδε τραγῳδεῖ· ,

σὲ τὸν αὐτοφυὶἑ, τὸν ἐν αἰθερίῳ

ῥόμβῳ πάντων Φύσιν ἔμπλέξανθ’,

ὃν πέρι μὲν Φῶς, πέρι δ’ ὄρφναία

νὺξ αἱολόχρως, ἄκριτός τ’ ἄστρων

ὄχλος ἐνδελεχῶς ἄμφιχορεύει·
ἐνταῦθα γὰρ τὸν μὲν αὐτοφυῆ τὸν δημιουργὸν νοῦν εἴρηκεν, τὰ δὲ
ἑξῆς ἐπὶ τοῦ κόσμου τάσσεται, ἐν ᾧ καὶ αι’ (ita rectius Euseb.)

