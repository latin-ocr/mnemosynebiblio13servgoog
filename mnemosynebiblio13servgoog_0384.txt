372 na nonianus rnu‘rnoo.

τοις, ita ad Ledam accedens'Iuppiter depingitur χιονόχρως κὺ-
κνου πτεροῖς (Hel. 216), et in Andromache (879) etiam Orestes
in Phthiam adveniens ἀλλόχρως a ministris Andromachae dicitur.

ἄκριτος ἄστρων ὄχλος vix habet quod nos detineat; nam
licet rariore significatione adiectivum adhiberi hoc loco non
negaverim, vix puto fore ut quis alienam ab Euripide hanc di-
ctionem iudicet qua homericum ἀκριτόφυλλον explicari quodam-
modo dicas. Neque magis offendit ὄχλος de stellarum choro.
Etiamsi quis monuerit alias fere de hominum multitudine sub-
stantivum adhiberi, non deerit huic fragmento auctoritas Euri-
pidea: in Iphig. Aul. 191 habemus ἵππων ὄχλον, quin immo in
Danaes fragmento (332) φιλημάτων ὄχλον.

Accedimus ad versum qui praecipue suspicionem movit-Wilamo-
witzii: ἐνδελεχῶς ἄμφιχορεύει. - ἐνδελεχῶς viro summo
ad ea ἅπαξ εἰρημένα pertinere videtur „quae ab Euripidis usu,
quin a vetere Atthide abhorrent'’. Contra dicere hisce non facile
est, quoniam per se quidem Euripidem novasse nonnulla vel
rarius aut numquam dicta adhibuisse, et glossographi docent et
ipse Wilamowitzius minime negat. Nihil ergo agam si ex aliis
Euripidis fabulis rariora verba afferam ; Choerili autem· fragmento
(Simpl. ad Ar. PhJS. 8. 276) πέτρην κοιλαίνει ῥοονὶς ὕδατος ἕνδε-
λεχείῃ auctoritatem abstulit ipse Wilamowitz, hand certum esse
monens fueritne Samius poeta quem hic refert Simplicius.
Verum inesse revera in hoc adiectivo ἐνδελεχὴς putandum est
aliquid quod ab antiquiore sermone sive Attico, sive Ionico
abhorreat? Quoniam frequens adiectivum est apud Platonem
(cf. praesertim Tim. 430 et 58 C) nimiaene audaciae est si
coniciamus in eis quae ex Heracliti sapientia refert Plutarchus
(Cous. c. 10) xxi ὃ τῆς γενέσεως ποταμὸς οὕτως ἐνδελεχῶς ῥέων
οὔποτε στήσεται ipsius Heracliti servata esse verba?

Ceterum quoniam non rogatur Pirithousne falsarii alicuius
fuerit opus sed ambigitur tantum inter Critiam qui anno 403
obiit et Euripidem qui biennio ante mortuus est, parum refert,
num ante Pirithoum adverbium ἐνδελεχῶς Atticis cognitum
,fuerit necne; qui Critiae innovationem eiusmodi condonabit,
is Euripidi denegare licentiam eandem vix poterit. Euripidi
autem cetera huius enuntiati verba mirum quantum conveniunt.
Congruunt imagines. Est enim lyricae artis inopia quaedam,

 

