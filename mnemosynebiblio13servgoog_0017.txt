nonnus. 5

mento esse potest -ς denique de Commentario Aspri, cuius
ne aetas quidem certo definiri potest, qualis fuerit, nihil con-
stat extra locos citatos a Donate, et quod inde coniectando ali-
quatenus deduci possit, ut iniustum sit incerta et ignoti fere
hominis praestantia abuti ad notissimi hominis famam obtrec-
tandam. At vere, etiam si e tot scholiorum millibus pauca illa,
ubi veteres citantur, ipsis fabulis non inspectis descripta sunt
ex Aspro vel Probe, quod adhuc nec nego neque adfirmo, ideo
illis Donati virtutibus, quas supra commemoravi et unde ponde-
rari debet scholiorum authentia, nihil detrahitur, quandoquidem
dicendi elegantia, iudicii sanitas simul et subtilitas, ingenii
acumen, aliaque eiusmodi bona, facultates sunt a nemine mu-
tuo sumptae sed« Aeli propriae.

Iam vero iuxta quaestionem de scholiorum auctoribus alia
est non minus intricata et difficilis de Commenti compositione,
nempe qua ratione adnotationum farrago originis et dignitatis
tam variae paulatim coaluerit. Hoc aenigma, quod Sabbadini
vere appellavit „la sfinge Donatiana'' (II 12), pedetemptim
solvendum est per hypotheses, quae deinceps ponendae, excu—
tiendae, corrigendae, refutandae sunt, donec tandem , aliqua
nascatur, quae ad veritatem proxime accedere videatur. Permultas
eiusmodi doctorum coniecturas recensuit Sabbadini (St. It.
Π 5-15), quibus reiectis ipse novam protulit, quam Wessne·
rus probavit et accuratius sic descripsit in praef. p. XLV sq.

„Quem (sc. Sabbadini) potissimum secutus sic mihi rem
composui: genuinum Donati Commentum in duorum excerpto-
rum manus incidit qui servato auctoris nomina scholia maximam
partem plus minusve transformata in Terentianorum codicum
marginem transtulerunt. Procedente tempore evenit ut variae·
adnotationes diversae originis sive ab ipsis excerptoribus sive
ab aliis edicerentur. 'I'um sexto saeculo ¹) nescio quis duo illa
scholiorum corpora admodum aucta. in unum cogere studuit,
atque rem ita instituit* ut primum singulos scholiorum ordines

 

1) Sabbadini 11 22 adn. commenti nostri textum constitutum esse disputat
intra saec. vl et VII, Wessnerus praef. p. xbv accuratius tempus definivit, con·
cludens: nNulla re igitur impedimur, quin medio fere 'saeculo VI eam quae aetatem
tulit scholiorum Terentianorum recensionem esse ortam sumamus.

