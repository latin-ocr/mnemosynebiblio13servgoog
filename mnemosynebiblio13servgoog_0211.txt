nonnus. 199

Sab b. Donato dedit (3) et (4), interpolatori (1) et (2). Assentior.

Ibid. 34 Oui magis bonae felicitates omnes adversae sient

(1) Felicitas adversa est, cum ex prosperitate quod
laedat nascitur. (2) „Bonae” magnae. Nove autem dixit magnas
felicitates sibi adversari, eo quod virginem tantae pulchritudinis
ex oculis amiserit; uam vidisse eam felicitatis iudicat, sed
amisisse adversae felicitatis. (3) Et quod addidit „bonae'',
vel magnae et nimiae intelliguntur vel ἐπίθετον proprium
et perpetuum felicitatum est „bonae''. - (4) et mayna ἔμφασις,
quod felicitates plurabc'ter posuit (W. c.). - ἐπίθετα autem tribus
de causis nominibus adduntur: discretionis, proprietatis, ornatus.
Discretionis ut „et Phrygiae molimur montibus Idae'', proprie-
tatis, ut „terribili impexum saetae cum dentibus albis'' (Aen.
VII 667), ornatus, ut „alma Venus, coeli subter labentia signa''
(Lucr. I 2). ⁶

Incipio a (3) et (4) quae, si excipimus emblema a Wessnero
notatum, unum scholium constituunt Donato adsignandum cum
propter iustissima exempla, tum propter aliquam congruentiam
cum epithetorum divisione apud Servium ad Aen. I 178: „epi-
theta . . . aut ad augmentum, aut ad diminutionum, aut ad
discretionem poni solent''; nec non verissima sunt quae dicit
de duplici significatione adiectivi bonus. Hinc sequitur
schol. (2), ubi „bonae” = magnae sumuntur, quam decisionem
D. omisi-t, alius esse auctoris, non illepidi quidem, ut est non-
numquam IP. Accedit autem hoc, quod concisa et elegans
definitio „felicitatis adversae’' in (l) Donato dignissima videtur,
at cum hoc quoque non quadrat (2), ubi „adversae sient’' du-
citur a verbo adversari. Itaque conclud0, Donatum dedisse
(1) (3) et (4) sine emblemate ¹), Editorem inseruisse (2) et
initium τοῦ (4), omisso (3), quod Compilator denuo in suum
locum restituit, satis stupide ante interpolationem scholii quarti;
sed talia ille non curabat.

Sabb. longe aliter (l) (3) et (4) inclinatis· litteris expressit,
nisi quod, praeter (2), etiam initium scholii quarti de emphasi
Donato reliquit.

Ibid. 40 Illum liquet mihi deierare

 

1) Hoc qnoque redolet IP, qui amat ’ἔμφασιν et ἐμφαντικώτερον.

Ο

