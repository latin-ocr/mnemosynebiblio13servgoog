134 smnus.

kins in Postgatii Corpore recensuit et ceteri editores ante eum.
Iam annotationes sequuntur paucae , quibus ipse sive emen-
datione proposita sive nova quod sciam interpretatione 'prolata
ad manum poetae restituendam vel ad uerba eius rectius intel-
legenda aliquid conferre conabor. ’ ’ .. ’

Thetis postquam diu deliberavit quo loco filium absconderet,
tandem Scyron insulam eligit ; sequitur haec comparatio:
qualis vicino volucris iam sedula partu,
iamque timens, qua fronde domum suspendat inanem,
providet hic ventos, hic anxia cogitat anguis,
215 hic homines: tandem dubiae placet umbra, novisque
vix stetit in ramis et protinus arbor amatur.
Quamquam diu me veritum esse ne ipsum poetam proposito
meo emendarem, ingenue profiteor, denique animum inducere
non potui ut versum num'ero suo notatum a Statio ita scriptum
putarem. Umbram pro arbore a poetis haud raro dici probe
scie, sed primum vix credibile est, postquam tot iam verbis
curam eius, timorem, dubitationem poeta expressit, ipso tem-
pore quo tandem consilium ei constaret atque remota esset
omnis dubitati0, avem adiectivo dubiae significatam esse; deinde
hoc loco vehementer displicet vocabulum umbra nullo adiecto
epitheto quo accuratius arbor definiatur quae tam a ventis
quam ab anguibus hominibusque nidum ac pullos defendere
possit. Haec nihil dubii apud me iam reliquerunt quin vere
scripserit poeta: tandem tiliae placet umbra.

In eo iam est ut in Scyron insulam 'I'hetis cum filio profi-
ciscatur, quos ad mare usque comitatur Chiron, -
prosequitur divam celerisque recursus
233 securus pelagi Chiron rotat udaque celat
lumina et abreptos subito iam iamque latentis
erecto prospectat equo , qua cana parumper
spumant signa fugae et liquido perit orbita ponto.
Ita editores, auctoritati Puteanei codicis morem dum gerunt,
recensent ascripta fere scriptura codicum EKQ royac et Schenklii
coniectura notat, quibus Garrod etiam suspicionem addidit, for-
· tasse legendum esse reqit.

